+++
title = "About"
date = "2017-04-18T13:33:01+01:00"
menu = "main"
+++

# Wat is EESTEC Antwerpen?

EESTEC Antwerpen werd opgericht in september 2010 door enkele enthousiaste studenten informatica aan de Universiteit Antwerpen. Wij zijn een studentenorganisatie die zich focust op **kennis en ervaring** (en niet op feestjes en cantussen). Wij doen dit voornamelijk op drie vlakken:

### 1. Talks

Minstens één keer per semester organiseren  we 's avonds na de lessen een talk/avondlezing. Dit gaat dan dikwijls over een actueel onderwerp of iets dat in de lessen normaal niet voorkomt. We hebben er zo al een heel aantal georganiseerd, zie ook de [homepagina](http://www.eestec.be/).

### 2. Studentenjobs

Wij hebben contact met een heel aantal bedrijven, en wij proberen voor de studenten vakantiewerk te regelen. Zo kan je iets bijverdienen en tegelijk erg nuttige ervaring opdoen bij een bedrijf. Voor meer informatie, kijk bij [Vakantiewerk](http://www.eestec.be/vakantiewerk). Als je naast je studies ook doorheen het jaar wil werken, [contacteer ons](mailto:board@eestec.be).

### 3. Internationale ervaring

EESTEC Antwerpen is deel van de grotere organisatie, EESTEC. EESTEC is een Europese vereniging voor en door studenten informatica en electronica en staat volledig voor *Electrical Engineering STudents' European assoCiation*. EESTEC groeit snel en is momenteel al verspreid over meer dan [50 Europese steden](https://eestec.net/cities). Meer info vind je op de [website van EESTEC International](https://www.eestec.net).

Het doel van EESTEC is om internationalisatie en studenten mobiliteit te promoten binnen Europa, door internationale evenementen te organiseren waar EESTEC-leden van andere landen naar toe kunnen gaan. Deze evenementen hebben zowel een academische als studentikoze invulling en zijn, op transportkosten na, gratis bij te wonen. De meest voorkomende events zijn de workshops, waarbij voor een 5 tot 7 dagen je een bepaald onderwerp of project bestudeert.

Sinds 2012 zijn we een volwaardig lid zijn van deze organisatie. We hebben al verschillende leden naar evenementen kunnen sturen in onder andere Estland, Servië, Roemenië, Finland, Polen en Griekenland en hebben zelf ook al enkele internationale evenementen kunnen organiseren. De laatste hiervan was [AntwerPi 2.0](http://www.eestec.be/antwerpi2/), waarbij we een drone hebben gebouwd m.b.v een Raspberry Pi.

Daarnaast werken we ook samen met organisaties zoals [AIESEC](http://aiesec.be/) en [AFT](http://www.aftleuven.be) om jullie ook internationale stages etc aan te bieden. 

# Interesse? [Word (gratis) lid!](https://goo.gl/forms/QqiRTMPc5DM75Aen2)

Om jullie beter van dienst te zijn, vragen we om lid te worden via [dit formulier](https://goo.gl/forms/QqiRTMPc5DM75Aen2).

Like ons ook zeker op [Facebook](https://www.facebook.com/eestecantwerp) en volg ons op [Twitter](https://www.twitter.com/eestecantwerp)!

Wil je ons helpen, heb je een suggestie of wil je nog meer info?
Contacteer ons via <mailto:board@eestec.be>.

Bedrijven die met ons willen samenwerken, contacteren ons best ook op <mailto:board@eestec.be>.
