+++
title = "About"
date = "2015-01-29T13:33:01+01:00"
menu = "main"
+++

Wat is EESTEC?
--------------
EESTEC is een Europese vereniging voor en door studenten informatica en staat volledig voor *Electrical Engineering STudents' European assoCiation*.

Het doel van EESTEC is om internationalisatie en studenten mobiliteit te promoten binnen Europa, door internationale evenementen te organiseren waar EESTEC-leden van andere landen naar toe kunnen gaan. Deze evenementen hebben zowel een academische als studentikoze invulling en zijn meestal, op transportkosten na, gratis bij te wonen.

EESTEC groeit snel en is momenteel al verspreid over meer dan [50 Europese
steden](https://eestec.net/cities).

Meer info vind je [hier](https://www.eestec.net).


Wat is EESTEC Antwerpen?
------------------------
EESTEC Antwerpen werd opgericht in september 2010 door enkele enthousiaste
studenten informatica aan de Universiteit Antwerpen en is sinds november 2012
een "Local Comittee".
Dit wil zeggen dat we een volwaardig lid zijn van de organisatie. We hebben al verschillende leden naar evenementen kunnen sturen in onder andere Estland, Servië, Roemenië, Finland, Polen en Griekenland en hebben zelf ook al enkele internationale evenementen kunnen organiseren.
Zo was er vorig jaar de succesvolle AntwerPi workshop waarmee de krant zelfs
werd gehaald.

![AntwerPi picture](/img/antwerpi.png)


Naast de internationale activiteiten brengen we op lokaal niveau
de studenten informatica aan de Universiteit Antwerpen in contact met het
bedrijfsleven. Zo kunnen ze afstuderen met een duidelijkere visie op hun
toekomst en hun mogelijkheden.
We doen dit onder meer door bedrijfspresentaties te organiseren en vakantiewerk te
regelen bij interessante bedrijven.
Sinds 2 jaar is er ook de razend interessante [Student Startup
Trip](studentstartuptrip.be) waarbij we met studenten van over heel Vlaanderen
bloeiende techhubs gaan bezoeken.

Interesse?
----------

Like ons zeker op [Facebook](https://www.facebook.com/eestecantwerp) en volg ons op [Twitter](https://www.twitter.com/eestecantwerp)!

Wil je een ons helpen, heb je een suggestie of wil je nog meer info?
Contacteer ons via <mailto:board@eestec.be> of via [dit formulier](/contact).
